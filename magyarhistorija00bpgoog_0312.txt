194

Consultatum ergo est, an adhuc exspectarent
ventum prosperum, quo insistendo priori deliberationi
Teuthraniam,nunc Tripolim dictam, peterent, an quia
multis difficultatibus laborarent, in christianitatem
reverterentur: an vero Aeginum sive Zerbum insu·
lam tenerent. Dissentientibus consiliis tum determi-
nari nihil potuit: at insequenti die congregatis in con·
silium placuit, si ventum nacti sint secundum, Tripolim
peti, sin minus, Aeginumzsed ventis ab Teuthrania re·
luctantibus Aeginum tenuerunt. J oannes de Cerda
dux universae classis cum Xecho illius insulae here·
de, sed tamen exsule, perfecit, ut ad Zerbum proficisce-
retur cum Arabibus, ac pontem in continente, ne
Turcae insulam intrarent, custodiret, ibi stipendium,
si prius obsides ad se attulisset. sibi daturum. Classis
ergo secundo Martii insulam attigit, et subito specu·
latores, qui ad descensiones commodiora loca inspice·
rent, misit; nam ex ‚captivis Turcis intelligebatur, ad
spatium duum millium ab castello sacellum turcicum
et ibidem undecim puteos aquae dulcis esse: idem
quoque christiani olim captivi et periti locorum, sed
etiam speculatores, quos generalis ad recognoscen-

' dum situm miserat, quanquam aqua non esset valde

bona, confirmarunt. Ergo loco ad descensiones et
acies componendas occupatO, jussit milites exponi,
et cum egrederentur, statim in aciem coire, ut antea
fecerat3 verum majori temporis parte in deponendis
militibus et tormentis aeneis ac rebus necessariis con·
sumpta, ad locum castrorum sex millium spatio di-
stantem eo die perveniri non poterat; placuit
eodem in loco ea nocte castra habere, et acies in-
struere. Earum in una melitenses militeS, cum Ger·
manorum quatuor vexillis, Gallorum duobus, in altera

 

 

