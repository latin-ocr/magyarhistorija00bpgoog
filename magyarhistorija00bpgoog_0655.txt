535

rit? magno quidem totius Christianae Reipublicae incom-
modo factum videmus, uti tot opinionum varietas per eam
Religionis mentes hominum subire potuerit. Grave
enim est amittere fortunas, parentes, pelli in exilium,
a coniugibus, a liberis divelli , iu servitutem abduci :
sed omnium gravissimum est de salute in discrimen
venire, aeternis suppliciis damnari, atque a sempiterna
illa, et immortali vita, qua beati in coelo fruuntur, qni
finis nobis propositus est optimus, et beatissimus, pro-
hiberi. Ita Pius et Religiosus Imperator in omnibus
publicis privatisque colloquiis, cum crebro Principum
conventus dissidii tollendi causa indicti essent, id
unum agebat, id cogitabat, in id vires omnes nervos·
que intendebat, ut ex orbe Christiano universo, coacto
Patrum concilio, optatam pacem atque otium tandem
nobis restitueret, qua ex re una fore intelligebat, ut
communi consilio principibus ac liberis civitatibus in
id conspirantibus, salutare, bellum adversus commu·
nes hostes susceptum, inprimis ex usu ac dignitate
Reipublicae gereretur.

Iam in legum observantia, severitate iudiciorum,
morum disciplina tuenda ita se acrem vindicem osten·
dit, ut nunquam odio in quenquam, simultati, cupidi·
tati ulciscendi, quae una res inprimis in magis animis
dominatur, indulserit, potestatem Imperii, atque anim-
advertendi severitatem clementia quadam singulari
ac prope divina, lenitateque temperarit. Sunt enim
hae primae virtutes, et praecipuae 111 summis Regibus
spectandae, et qui magna Imperia administrant, ut
in hominum malefacta saeviant, liberum animum ab
iracundia, odio, cupiditate in eos ipsos retineant, in
quos exempli constituendi causa animadvertunt. lta
Ferdinandus sibi esse iustitiae partes praestandas

