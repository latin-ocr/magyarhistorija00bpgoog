'24

Sed prius pauca de concilio tridentino dicenda
sunt, ut temporis conservemus ordinem. Siquidem prae-
terito autumno Tridenti coactum erat concilium, quod
Carolus V. in conventu germanorum Principum ita
promiserat, intra Germaniae fines generale atque oe-
cumenicum celebraturum esse concilium. Henricus
tamen Galliae rex, quod neque cum pontifice tum con·
veniret, et cum Carolo V. dissideret, nullum ex epi-
scopis suae ditionis miserat; neque oratores, praeter
unum abbatem Bellisanum, qui litteras patribus con-
cilii adtulerat in conventu tridentino (ita enim erant
inscriptae) congregatis. Erant qui non accipiendas
litteras esse censerent, quod concilium tamquam legi-
time congregatum conventum tantum scripsisset, sed
tandem ex communi consensu fuerunt acceptae et
publice recitatae, quae oratori fidem faciebant. Ille
vero orationem habuit, et caussas cur rex pro legitimo
concilio non haberet, recitavit. Deinde nomine regis
protestatus est, regem, neque pro legitimo concilio
habiturum, neque in regno suo admissurum, ut quis-
quam pro legitimo eo utatur. Edictum jam publi-
cum Parisiis promulgarunt, quo pragmatica quaedam
sanctio, ut vocant, renovatur, ne annatae ex episcopati-
bus et beneficiis, quae innumera sunt in Gallia, sive
aliunde, Romam ulla deferatur pecunia, propterea,
quod pontifici, qui hostis esset factus, vires atque tela
subministrare consentaneum non esset rationi. Haec
ratio est antiqua, et ex lege regni, nisi quando in gra·
tiam pontificis remittere solent, et qua iterum cum
pontifices insolescunt, velut freno solent coercere.
Ingens enim vis auri atque argenti Romam quotannis
deferri ex eo regno solebat. Bellisanus statim ejus le-
gationis officio perfunctus, discedit. Aderant autem

