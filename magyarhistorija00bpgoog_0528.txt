408 ’

diem adesse non potuit. Idcirco Arabes et victoria
elati, et praesenti occasione freti, Gemen oppidum
et arcem, quod caput et metropolis est provinciae,
invadunt atque capiunt. Maj0re ergo indignatione sub-
sequuta chausium Mehemet dimittit ad suffocandum
Mustapham, qui cum litteras et sudariolum nigrum.
quod signum praesentis mortis esse solet, accepisset,
non ille cervicem praebuit, ut plerique alii, sed se
venturum ad Selimum respondit, huic se et non
Mehemeto cervicem, si ita volet, porrecturum. Igitur
albis vestibus indutus ad Selimum cum venisset, su·
dariolum collo circumnectit, ac En potentissime caesar,
inquit, tuis me manibus, si lubet, confice. Ego te ab
incunabulis in ulnis meis nutrivi, atque educavi. Ego
me pro te hostibus, in illa pugna acerrima cum fratre
opposui, manus meas sangvine hostium imbui, te con·
servavi3 aut vitae aut necis te unum arbitrum. te auc·
torem deposco. Mihi horum alterutrum pro beneficio
fuerit. Tibi vero imperium deus omnipotens fortunatum,
et felix esse velit. Ita imperator precibus venerandi
senis commotus est, utnon solum vitam ei donaverit, sed
nnumin numerum vizirorum censuerit, loco postre-
mum pro more, sed amore inter primos, qui deinde
bellum in Cypro gessit: crudelissimus et perfidissi-
mus omnium barbarorum.

