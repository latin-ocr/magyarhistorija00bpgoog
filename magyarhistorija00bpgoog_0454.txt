336

dere. Germani tendere, coenas parare, nihil ex solito
remittere. Temulentia ac somno dux milesque nocte
protracta, multa luce paulum progressi. Non dux mili-
tem alloquio firmare, non miles ducem noscere, va-
gi, et inconditi sine imperio in valle trium millium
spatio Alba-Regali sese abdidere; praemisso Georgio
Tury cum equitibus ungaris centum. Ille ratus se-
cuturum exercitum, haud procul castris hostium ade-
quitans, neminem hostium adversum habuit. Nam ma·
jore parte ad populandum profecta, satis habebant ca-
strassdefendere. Dux erat expeditionis Ecchius comes
a Salmis, apud egentissimum principem prodigentia
clarus, bellorum nisi in conviviis ignarus, sermonis
nimius, quod apud indoctos scientia videri, et praefec-
tura jauriensi aderat auctoritas. Amissa tam foe-
de ’ praeclara occasione, cumulatim infinita mala ag-
gregabantur, audiebanturque, frendentibus omnibus,
quod in tali occasione et in tanti nominis exercitu,
nunquam unicum hostem adversum vel cernere licuis-
set. Nam expugnato Sigeto et occupatis Babocia
aliisque castellis atque arcibus, ingens populatio
sequuta est: supra XX millia humanorum capitum in
comitatibus simigiensi, zaladiensi, et Castriferrei‚
in servitutem abducta, et praeda ingens. vagabantur
enim hostes longe lateque sine metu ob multitudinem
et nostrorum metum. Tandem ex castris serius di-
gressi Georgius Tury, Franciscus Teorek, et Ladis·
laus Giulaffy, duobus locis duobusque praeliis ad mille
caecidere, aut cepere. Inter quae conflagratio civita-
tis Jauriensis, forte an astu hostis incertum, nam
utrumque affirmant, tanquam prodigium atque divina
ira, incertos consilii amentesque omnes effecerat.
Universa siquidem civitas puncto temporis in nibilum

