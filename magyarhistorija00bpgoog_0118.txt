10

itineribus ac semitis circumsessis, palantes a paratis
sine ullo effugio exciperentur, trucidarenturque. Ipse
inter alios J ohannes cum Feruaga socio, hic pedes, ille
eques, dispersis per caedes militibus, periculoso cer-
tamine congressus, postremo multum diuque certans,
non sine sui discrimine victor, hostem pugione per
utrumque latus transverberavit. Feruaga et omnes fe-
re caesi. Victoria et vindicta laetior fuit, quam praeda,
quod tot hostibus trucidatis , non pluribus quam qua-
tuor suis amissis, veluti paternam mortem expiasse
videretur. Nonnullis ad castra refugis et vero majora
miscentibus, ut in simili trepidatione accidit, de virtute
copiisque hostium, Cazonus veritus ne intercluderetur,
cum et commeatus jam impedirentur ea via. qua vene·
rat, budam coactus nulla re facta reverti. Per eosdem
dies Transalpinas per Portam Rubram cum Turcarum
Valachorumque copiis in Haczak (ita vocant) pene-
trarat3 missusque ab Joanne Torek Benedictus Vas,
quod aliquot oppidorum villarumque officium ibi habe-
ret, omni circum nobilitate et paganis sub signa
convocatis, hostes detinuit, donec J oannes Kendeffy
maturato itinere adventaret. Quatuor millia ac quin-
genti mixti Valachi et Turcae primori in acie erant.
Nostri certi ac parati ad pugnandum non amplius cunc-
’ tati. quam tympana et tubae sonuere, hostes invadunt,
et primo impetu fundunt sternuntque. Neque illi, qui
secundum exercitum implebant, ultra ausi, diffugere,
Moldavienses velocitate et festinatione, per notos bras-
sovianorum montium saltus Siculiam irrumpentes, po-
pulabundi sine poena praedas agere. Haec ante Ca-
lendas Decembris gesta sunt. Irritis conatibus Georgii
pace facta et hostibus egregie propulsis, vixdum quies
coeperat, cum novo et perpetuo bello civili externoque

