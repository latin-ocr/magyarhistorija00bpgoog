LXVI

per hoc praefato Archi-Episcopo nullum imposterum
praejudicium generetur. Forma autem J uramenti per
te praestandi talis est ε Ego Fran< iscus Electus Vara-
diensis, ab hac hora, ut antea, fidelis et obediens ero
beato Petro, sanctaeque Apostolicae Romanae Eccle-
siae ac Domino nostro Domino Pio Papae IIII. suis-
que successoribus Canonice intrantibus, Non ero in
consili0, consensu vel fact0, ut vitam perdant, aut
membrum, seu capiantur, vel injuriae aliquae inferan-
tur quovis quaesito colore. Consilium vero quod mihi
credituri sunt, per se aut nuncios, seu litteras ad
eorum damnum me sciente nemini pandam. Papatum
Romanum et Regalia S. Petri adjutor eis ero ad reti-
nendum, et defendendum contra omnem hominem. —-
Legatum Apostolicae Sedis in eundo, et redeundo, ho-
norifice tractabo, et in suis necessitatibus adjuvabo.
Jura, honores, privilegia et auctoritatem Romanae
Ecclesiae, Domini nostri Papae, et successorum
praedictorum conservare, defendere, augere, et pro-
movere curabo. Regulas Sanctorum Patrum, Decreta,
ordinationes, sententias, dispositiones et mandata Apo-
stolica totis viribus observabo et faciam ab aliis ob-
servari. Haereticos, schismaticos et rebelles, Domino
nostro, et successoribus praedietis pro posse perse·
quar et impugnabo. —- Vocatus ad synodum veniam,
nisi praepeditus fuero Canonica praepeditione. Apo-
stolorum limina Romana curia existente citra, singulis
annis, ultra vero montes, singulis bienniis visitabo per
me, aut per meum nuncium, nisi Apostolica absoluar
licentia. Possessiones vero ad mensam meam perti-
nentes non vendam, neque donabo, neque impignorabo,
neque de novo infeudabo vel aliquo modo alienabo,
etiam cum consensu Capituli Ecclesiae meae, incon-

