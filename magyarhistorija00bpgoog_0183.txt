⁷5

episcopi duo et sexaginta, et in his germani octo, mo-
guntinus, coloniensis, trevirensis archiepiscopi, et non-
nulli alii, hispani viginti quinque,sardi duc, siculi quatuor,
ungarus unus Paulus de Gregoriancz jauriensis et
austrius unus Fridericus Nausea episcopus viennensis,
qui ambo ab Ferdinando legationis officio fungeban-
tur; reliqui omnes itali. Adfuere et protestantium le-
gati, Mauritii ducis Saxoniae virtembergensis et rei-
publicae argentinensis, tam suo, quam aliarum civita·
tum nomine, qui publica fide caveri omnibus cupiebant,
in eum plane modum, quo Bohemis a concilio basile-
ensi cautum fuit, et alia quaedam, quae ad concilii liber·
tatem atque dignitatem cumprimis spectant: quorum
ea erant capita, ut integra omnia reserventur ad ad-
ventum protestantium theologorum, neque solum ab
actione omni cessetur, sed etiam anteacta omnia re·
tractentur, concilium autem summam ac potissimam
auctoritatem obtineat, ita ut pontifex concilio se sub-
mittat, et episcopis jusJurandum remittat, ne studio
partium, quod vel in humanis rebus absurdum est, li-
gati sint hominum animi, sed in causa Dei et causa
salutis aeternae liberi sint omnium animi, libera judi-
cia, liberae sententiae3 tum etiam, ut tale sit concilium
in quo neque pauci aliquot, pontifici praesertim assen-
tantes, sed ex omnibus nationibus, omnibus populis,
nobilissimi ex doctissimi quique conveniant. De
quibus omnibus si sufficienter et sancte caveatur,
venturos theologos ex tota Germania praestantis-
simos, qui nihil aliud Jam exspectent, quam pu-
blicae et sanctae fidei diploma. Hisce de rebus sae-
pe et multum per oratores caesareos egere ; nam ad
pontificios nunquam accessere, ne ullam illis auctorita-
tem attribuere viderentur. Sed cum nequicquam agerent,

