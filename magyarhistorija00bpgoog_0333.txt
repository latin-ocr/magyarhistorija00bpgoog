LIBER UNDECIMUS.

———-——

Quemadmodum Solymanus expeditionem in Per-
sas moverit, et pacem fecerit, Mustapham filium
sustulerit, Giehanger vitam finierit, tandem Ba-
jazeto atque Selimo provincias distribuerit, illi remo-
tam, huic vero propinquam, superius narravimus,
Ideo simul etiam apertas inimicitias cum Selimo
suscepit. Ad eum Solymanus legationem misit; quodsi
nimirum in se stetisset, Mehemeto filiorum natu
majori traditurum fuisse imperium3 at hunc fato
suo pridem functum, Mustapham pro salute imperii
sublatum, Giehengerum mortuum, duos tantum ipsos
in vivis esse. Se ergo petere, et auctoritate paterna
injungere, ut pacem colat3 ceterum imperium, divi-
num munus, a Deo maximo exspectet. Sed non valuit
paterna auctoritas ad sedandam in eo cupiditatem im-
perii3 quippe unum Selimum si sustulisset, quem imbel-
lem prae se ducebat, sibi uni superstiti cessurum quo-
que ultro fore imperium. Certatum est inter eos his
odiis et irarum fomitibus3 postremo bellum indicit
Bajazetes et Selimum ultro provocat, missis donis
muliebribus, fuso atque penso, simul exercitum in
provinciam ejus ducit. Ille vicissim occurrit, et fit

