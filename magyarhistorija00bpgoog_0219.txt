111

patriam nostram ferro atque igne absumpturam, inque
cineres redacturum, nos vero, liberos, uxores, lares
nostros omni genere supplicii, caedis, servitutis in per-
petuum exstincturum3 quae certissima esse quis dubi-
tare potest, qui Lippam, Temesvarum,et ditiones latissi-
mas Ungariae paulo ante occupasse eum novit?
Duarum ergo rerum alterum concedas oportet: aut vi-
ribus, atque exercitu tanto, quantus sat esse adver-
sus Solymanum putatur, provinciam et nos defende,
etjam talemet tantum mature para, atque expedi, aut
Jusjurandum remitte, quo ingruente praesentissima
peste nobis ac patriae saluti prospicere possimus;
quodsi alterum fieri nequeat, alterum certe negare
non potes ob pietatem tuam, ob perniciem nostram,
atque carissimorum pignorum nostrorum, ob provin·
ciam optimam, atque tibi, si liceret, addictissimam.
Utrnmvis a te factum fuerit, assentiemur, accipiemus,
obtemperabimus 3 alterum sane aut a te impetrabimus,
aut necessitas nobis imponet. Oratores bona spe
esse jussi, ambiguo responso dimissi sunt.

Ubi ergo per hiemis tempus licuit, statim Albam
Juliam obsident, duce Melchiore Balassa; ac intra
paucos dies ab episcopo per conditiones dimisso eo
cum suis rebus, recipiunt. Dobo mille equitum praesi-
dium in rationibus habebat, et totidem peditum; sed
quibus multa stipendia deberentur, et quorum vix me-
dia pars unquam in promptu fuit. Quamquam autem
quae agebantur, non clam erant, tamen neque Dob0,
neque Ferdinandus, aut pecunia, aut milite subve- ’
nit. Ferdinandus enim partim dissimulabat, partim in
Dobone confidebat. Dobo vicissim Dominicum fratrem
ad Ferdinandum ad sollicitanda auxilia miserat, ab
episcopo pecuniam mutuo poscebat; ille vero negavit

