533

acie pro suorum salute occubuerunt. Sunt quidem iusta
arma, non quae studio gloriae, odio, cupiditate immani
dominandi, ac proferendi Imperiifines geruntur, sed quae
ita sunt salutaria suis, ut unis modo hostibus, atque in
illa ultro incurrentibus exitium perniciemque afferant.

Ita vero ceteri Reges maximi victorias, et trium·
phos iactent, ut fateantur odio se et cupiditate victos,
perpetuis cladibus pene ad interitum Christianam
Rempublicam redegisse : eam laudem Ferdinandus
adamavit, quam verae et solidae gloriae effectricem
consentiens fama bonorum, nomen, immortalitas con-
sequatur. Hic vero, facite, vobis veniat in mentem,
qui status totius Christianae Reipublicae fuerit futu-
rus, si immanissima bellua et saevissima perruptis
Pannoniae claustris, quibus constricta tenetur, Chri-
stianos Reges, dum inter se odiis et bellis certabant,
totius Orientis viribus aggressa esset. Ita enim vobis
statuendum est, tot' tantaque esse Ferdinandi in vos be-
neficia‚ et merita, quot quantaque vobis mala, clades,
interitus, atque eversiones urbium erant timenda, nisi
is a vestris capitibus ea sua virtute avertisset. Huic
uni vere patriae parenti, vere Augusto, vere Christiani
nominis defensori, quod vivimus, quod patria fruimur,
liberis, coniugibus, atque omnibus quae in vita charis-
sima habentur, referimus, acceptum. Quid enim non
ille fecit, quam viam intentatam reliquit, quam non
rationem consilii inivit, ut pacatis Christianorum Re·
gum animis, ac privatis simultatibus'2Reipublicae con-
donatis, tanto hosti in nostram ruinam incumbenti,
communibus viribus obviam iretur, magna labes e
Christiana Republica tolleretur, Imperii Maiestas in
antiquam dignitatem et gloriam vindicaretur ἶ) Qua ex
re illi debita immortalis laus, et quod quidem gravis-

