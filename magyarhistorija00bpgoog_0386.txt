268

adducat. Quod cum praestitisset, in cellam vinariam

orator hominem clam abduci, et tormentis ad fatendam ,

cogi veritatem curat, eundemque ibi trucidandum3 illum
vero, qui indicium detulerat, cum litteris Venetias mit·
tit, qui praemium obtinuit: missoque nuncio Cyprum,
ille morte mulctatus est. Tres fratres et singuli ma-
ximis facinoribus notabiles similem exitum babuere;
et quod magis mirandum est, eodem anno. Calabri
quoque seditionem movere, ac multos Hispanorum
trucidavere, vocatis in auxilium piratis.

Per hosce dies Stephanus Bathory legatus Jo-
hannis Posonii mansit; et erat spes pacis constituen-
dae. Etenim Georgium Blandratam medicum, et ex
intimis consiliis Posonium miserat, tali mandato, sed
tamen secretissimO, ut etiam Traussilvaniam atque
Ungariam, si alias sibi Ferdinandus provincias daret,
commutaturus esset. Quae tamen tandem post varias et
multas disceptationes conclusa est, uti J ohannes quem-
cunque vellet titulum, praeter regium, sibi ipse elige·
ret; cujus una sublata controversia, sese filiam suam
J channam, Jam ipsi antea desponsatam, et non aliam
in uxorem daturum. Transsilvaniam totam, Ungariam
vero usque Tibiscum amnem baberet, in perpetuam
haereditatem summo Jure, summaque prorsus atque
regia auctoritate. Muncacium et Hustum cum Marama-
rusio erant in controversia, quod illae arces ultra Ti·
biscum essent3 orator allegavit, nihil se petere aliud,
nisi quod J ohannis esset, et jam possideret3 indignum
quippe id posset videri, poscere quod non posside-
ret, et iterum cedere iis quae jam prae manibus habe·
ret, in pacato praesertim dominio, et extra belli
pericula. Etenim illis ditionibus, quae inter duo
imperia in medio erant, et ad utrumque servitia,

