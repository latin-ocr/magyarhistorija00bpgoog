416

Sed tam pertinaci animo, quae semel imbuerat,
prosequebatur, ut contra acerrima Selimi mandata,
cum ipse omnes vires et omnia consilia alio conver-
tere vellet, descriptis militaribus rationibus, et expe·
ditis omnibus ad bellum rebus, et indicto ad profec-
tionem certo tempore, tantum equum non conscende·
rat, quum ecce Mehemeti summi vizirii litterae adfe—
runtur, significantes, quandoquidem ipsum in locum
filii suscepisset, monere se, ne belli ullum motum hoc
tempore concitaret, quando intelligeret gravius al iquan-
to opinione sua hoc bellum futurum. Quodsi autem
tantae occasiones ad rem bene gerendam in praesen-
tia praeberentur, ut affirmaret, easdem quam
maximo posset silentio tegeret, et in commodius, ne·
que longinquum tempus differet. Haec se ideo prae-
monere serio voluisse ex paterno affectu, ut gravis-
simae ac supremae voluntatis suae fidem apud eum
testaretur. Erat id pertimescendum3 nam intelligeba-
tur mandata ad praefectos provinciarum, quo temeri-
tatem castigarent, dedisse3 pervenerat etiam certis
indiciis adeum, unum Gasparem Beques velle bellum,
et regem vi quodammodo impellere; datis idcirco ad
eum privatis mandatis acriter minitabundus reprehen-
derat, qnod brevi ab ipso consiliorum et factorum
suorum rationem reposceret. Quo Beques tanto timore
correptus est, ut mutato consilio statim animum ab *
Turcis averterit. , ⁶

Sed Maximifiano in tanto periculo constituto,
ex praesentibus optimum remedium visum, conventum
celebrare, et explorari omnium animos. Indicto
ergo conventu Posonium in mensem Augustum, cum
praeter paucos legatos nulli ex magnatibus compa-
ruissent, ad Calend. Septembris distulit, Interea' quod

