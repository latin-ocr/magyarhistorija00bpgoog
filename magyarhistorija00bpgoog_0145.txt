37

cius cum solis quatuor equitibus ingressus, namque
auxiliorum et copiarum parandarum causa aberat, mili-
tem recensuit, et novo sacramento, magno omnium as·
sensu et gratulatione, miles et imperator se invicem ob-
strinxere, cum pro concione quemque ad christiani militis
offcium hortatus esset, etse vitam, fortunamque ac
thesauros pro ipsis et christianorum commodo post·
habiturum affirmasset. Postero praecursores advenere,
cum quibus acri praelio certatum, multis hostium caesis,
ex nostris Stephanus Suliok nobilis adolescens, et ali-
quot gregarii desiderati. Quarto post die universus
exercitus in conspectum venit. Erant in praesidio ipse
Losoncius cum quingentis equitibus, Alonsus Perez cum
ducentis equitibus ungaris, Don Graspar cum trecentis
peditibus hispanis, pedites bohemi ex finitimis· Moraviae
trecenti, totidem hungarici, pedites germani centum,
oppidanorum ducenti et quinquaginta, auxilia autem
Gabrielis Perenii equites centum, duce Alexandro Wi-
zazy, Georgii Seredy pari numeru, ipse Simon For-
gach cum delectis et veteranis sexaginta, qui militum
omnium numerus in arce duorum millium ducentorum
et decem summam efficiebat. Civitatem vero cives et
plebs tutabanturz, quam flumen Temes, atque arcem
ambiebat. Suburbia ad orientem sita et ipsamoenibus
fossaque muniebantun Inter arcem ac civitatem arx
alia, quae aquaria vocatur, interjacebat, quae ambae
simul oppugnari et tormentis quassari coeptae, neque
multo post suburbanis aedificiis ex arce incensis,
eodem hostes intulerunt tormenta, quibus propugnacu—
lum, quod Hispani defendebant, subruebatur. Inde
barbaros subeuntes Hispani pugnando multis caedi-
bus, multisque vulneribus illatis, se recipere coegere.
In qua quidem contentione Nicopolis san zacus, quum

