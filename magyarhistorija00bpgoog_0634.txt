514

evocare Byzantium, promittenS, remissurum eum, modo
sibi de ejus fide constet. Ad eam legationem ex con-
silio Polonorum ita respondit: Se quidem tributa li-
benter pendere, sed Byzantium nequaquam venturum.
Hinc Selimus Byzantii novum principem «Iohannem
quendam creat, et cum exercitu militum eorum, qui
ad Pontum existunt, Tartarorumque auxiliis ad occu-
pandam provinciam ablegat. At Bogdanus usque eo
delirabat, ut tum quoque unica rheda in Poloniae fini-
bus vagaretur, cum novus princeps Zuchvam sedem
atque regnum nemine repugnante occupavit. Tandem
autem collectis iis modo rebus, quas mora hostis con-
cessit, in Poloniam cum Petro fratrc minore, relicto
in Hutino, quae arx in edito monte est in finibus Po-
loniae, praesidio Polonorum, aufugit. ,Iohannes nihil
moratus Hutinum una cum exercitu Turcico et Va·
lachorum obsidet, qui tormentorum aeneorum et sul-
phurei pulveris in Zuchva copiam non mediocrem
nactus erat. Interea Bogdanus ad regem Poloniae
proficiscebatur, sed alius casus ei oblatus est. Nam
Martinus Sborovscius in itinere, illatis duobus vul-
neribuS, eum cepit, et non antea dimisit, quam XX
millium nummum aureorum vades daret. Etenim
Sborovscius sororem Bogdani ambiens, tantundem in
sumptum fecisse, et injuriam etiam cum ignominia
conjunctam magna verborum contumelia in convivio
spretus et contemtus se accepisse affirmabat. Rex ubi
ad eum Bogdanus venit, auxilia decernit, et Russiae
Podoliaeque Palatinis, ut eum cum exercitu in regnum
paternum reducant, imperat, oratoremque ad Stepha-
num Bathoreum in Transsilvaniam cum secretis man·
datis dimittit, petenS, ut vicini principis calamitate
motus, enm ope et auxilio juvet. Quodsi omnino copiis

