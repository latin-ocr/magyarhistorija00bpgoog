206

tatum est magnis viribus et magna amborum caede.
Eodem quoque die vallum christianorum utrumque
oppugnatum est. Verum tamen incumbente hostili
exercitu jubet Alvarus milites sensim retrocedere3
quare vallum illud rotundum, quod puteos defendebat,
et fossa, quam diximus, simul hostibus cessit. Ita
aquatione jam ‚perdita ad cisternas, magnis custodiis
adhibitis, est ventum. Germanicae qnidam nationis, dul·
ces aquas sese reperturos receperunt, nec magno la·
bore aperuerunt venas aquae verum salsae.Parcius ergo
aqua certa mensura in capita distribuebatur, ut uno
die sirocho ardentissimo flante, spiritu tabifico 61
siti corpora resolverentur, mortuique supra sexaginta
fuerint. Quam ob rem trierarchae quatuor triremi-
um, quae in portum ingressae se salvaverant, prius·
quam aqua et pane nautico destituerentur, per me-
diam classem evadere statuerunt, qui in secunda vi-
gilia Neptuno se committentes in tutum, antequam
persentirentur, pervaserunt, quarum tamen una ab ce-
teris aquatum proficisci coacta in ipsa aquatione
capta est, redierunt reliquae in christianitatem. Tur·
cis vero ex Africa affatim suppetebat annona, sed prae-
sertim subministrante rege tunetano, et promittente
quantum usque ad exitum belli sat foret. J am multa
erant facta praelia, et tormentis per omnia loca fe-
riebantur, muri etiam undiquaque validissime quassa-
bantur, sed omnia pericula superabat aquae inopia,
quae ut diutius duraret, Alvarus sollicite curabat.
Forte intellectum est ab eo quendam siculum, nomen
erat Sebastiano de Pollere, promittere facturum se
ex aqua marina dulcem, et nihilo deteriorem quam
fuit puteorum amissorum. Alvarus accersito homine,
si tantum aquae praebere posset, quantum suppeteret,

