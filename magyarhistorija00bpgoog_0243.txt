135

rhedarios vecturae adhibitos, plures duobus milhbus fu-
isse, praeter alios, quiumilitum sarcinam impedimen-
taque vexerunt. ’ Quod eo consilio factum est, quod rex
expeditionem hanc terrendi potius, quam invadendi
hostis causa fecerit, summaque belli, ut Sigeto prae-
sidium commeatusque imponerentur, fuerit3 ideoque
navalis apparatus copiosus adhibitae, ut si hostis im-
pressionem facturus sit, transmittendorum retro- amni-
um, Dravi, Murae, pro rerum necessitate copia foret.

Princeps superatis *Austriae finibus, postquam
limites Ungariae est ingressus , incredibilis tum mise-
rum vulgus, tum nobilitatem, ob diuturnitatem aerum-
narum ab hoste perpessarum laetitia invasit3 nec quis-
quam fuit ,. qui non virtute principis hujus, qui ab
infelici casu Ludovici regis primus sese hosti oppo-
nere sit ausus, tyrannidem hostilem numine propitio
pulsum iri certo sibi statueret: eoque major omnium
pectora spei hujus ardor invaserat, quo memoria diu-·
turnae calamitatis mentionem pacis (ipsis solo nomine
notam, re plane incognitam, ut sunt homines in fidem
rerum amicarum incitatissimi) dulciorem faciebat. Au-
gebant opinionem, superstitiosa veterum, inprimisque
Methodiicujuspiam,monasticae professionis hominis va-
ticinia, annum hunc, qui est ab incarnato filio Dei sex-
tus et· quinquagesimus supra sesquimillesimum, Un-
garis fatalem fore, regnique restitutionem coeptum iri.
Quod ipsum quo fervidioribus animis sibi polliceren-
tur, non parvam et princeps dedit ansam. Nam amoeni-
tatem soli, mirificamque fructuum, praesertim peponum,
magnitudinem , praestantiamque admiratus, dixerat:
degenerem esse eum hominem, qui pro tellure tam
excellentes fructus tanta ubertate fundente, periculum
vitae, si · Deo sic placitum sit, refugiat. Passim itaque

