130

impatiens tantae contumeliae, et ipsum per montes
silvasque magno numero coire, per angustias viarum
armatum militem obsidere, ex more praedatum eun-
tem persequi, spoliare, postremo trucidare, plerosque
ut erant armati de arboribus suspendere, eoque pacto
acceptam injuriam ulcisci coepit. Quae res multorum
postea malorum causam praebuit. Ubi, quia duces
crimen excusare neutiquam possunt, Polbailerus cul-
pam omnem iu stipendii carentiam, adeoque regem
conferebat, militem per indigentiam pecuniae victum
sibi quaerere cogi. Palatinus etsi cum initia haec per-
niciosa fore animadverteret, tum militis lasciviam ca·
stigandam esse censeret: tamen quia nec imperium in
id solidum habebat, et manifestum subito tumultum
copiarumque omnium cruentam dimicationem, adeoque
dissolutionem inde exorituram videbat, temporum se
rationi non imprudenter accommodavit, satius esse
ratus reliqua regni parte conservata, eam regionem
desertam fieri, quam exercituw dilapso regnum peri·
clitari. Interim Ferdinandus trium natorum regis me·
dius, tanto ejus expeditionis suscipiendae desiderio
flagrare coepit, ut non modo ipse, sed et amicorum
precibus patrem supplex flagitaret, liceret sibi in bel-
lum proficisci, aetatemque annis et viribus solidam,
regnorum suorum, quin reipublicae christianae usibus
impendere. Rege porro haud dubie, cum hostis calli-
ditate, tum *aetatis imperitia atque adeo ambiguis bel-
lorum eventibus animo reputatis, dubia spe aliquam·
diu producente, tanta ad proficiscendum cupido adole·
scentem incessit, ut Praga magnis itineribus velocissi-
me advolans, praesens quod antea per litteras et
amicos tentaverat, a patre contenderet. Ubi copia di·
cendi facta: „Nisi regna et provinciae, ait, quas am-

