345

circumscriptum esse. At qui usus sit etia-m levis ar-
maturae militum ungarorum, caesarem jam coram vi·
’ disse, nee sine illis prospere bellum geri3 conquiren-
dos igitur, alendos atque fovendos3 tum amissis Si-
geto et (Mula, circumspiciendum quae loca maxime
opportuna sint, ut novi obices, nova claustra opponan-
tur. Sequentes eadem modeste et paucis. Caesar Ger·
manos sequutus? quae de novis munimentis deque levi
armatura dicta, laudavit. Postero ergo die transmisso
ponte, ac paucis familiarium ex praecipuis, una cum
ortu solis Comarum abscessit. Et proxima, quae inse-
cuta est, quod aulicorum ac Italorum, ac octo cohor-
tes, duce RemerO, Ovarum. Eodem caesar quo·
que per insulam, et illinc Viennam rediit. Andreas
Taiffel et Sullenburg· cum reliquiis suorum equitum
missi in . comitatum Castriferrei et Sopronium.
Duo vexilla peditum Svendae missa. Besprimium dis·
trahere placebat caesari3 nam ob conflagrationem
praeteritam invalida erat prorsus3 tum etiam propter
loci situm, cum in monte situm ita esset, ut nec fos-
sam alicujus momenti, quae hostiles insultus retarda-
ret, haberet, nec aliam munitionem. Ungari tamen re-
tinendum censuerunt in belli fortunam, et praesidio
firmandum3 nam ex eo magnae ditiones regebantur3
quae statim sine praelio in hostium potestatem deve-
nire nimis miserum videbatur. Ideo missa sunt eo duo
vexilla Germanorum. Reliquus exercitus et aegrotorum
ingens numerus trajecit ponte in insulam. At caesar
alicujus famae vulgandae causa, Sechenum arcem in
Ulteriori Ungaria‚ ubi Johannes Balassa profligatus
fuit, ad montana minerarum expugnari statuerat. Sed
Germanis stipendia flagitantibu8‚ interea Ungaris q uo-
qne ad sua reversis, sine quibus nihil tentandum pu· .

