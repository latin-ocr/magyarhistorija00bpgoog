5⁷

naudus deleto exercitu, ducibusque amissis, atque tot
munimentis, insuper pecuniae inopia, ac consiliis nun·
quam satis explicatis, quae est paventium natura, pol-
licitationes solum ac promissa potius addiderat, quam
aliquas vires. Non defuere tamen, qui etiam ultro sese
in periculum darent, arcemque tuendam ingrederen-
tur : Gregorius Bornemisza cum ducentis quinqua-
ginta peditibus, Caspar Pethe6 ac Stephanus Zoltay,
cum quadragenis equitibus. Intelligebant enim ea amis·
sa neque locum alium consistendi fore, nec reliquias
patriae salvas esse posse. Auxilia comitatuum, civi·
tatum (quas liberas vocant), et procerum, numerum
octingentorum et undetriginta peditum complevere3
chirurgorum‚ fabrorum omnis generis, et laniorum
fuere duo et quadraginta, agrestium centum et novem,
quos summo studio ac prudentia conquisiverant inve·
xerantque, ne quid ad usum vel militum, vel arcis deesse
posset 3 sacerdotum duo tantum, et ii peregrini, quam-
quam amplissimum, et numerosissimum collegium
fuisset sacerdotum; puerorum, feminarumque novem
et quinquaginta. Nec multo post quam captum est
Zoluocum, litterae Amhati afferuntur, preces, promis-
sa , minasque mixtas continentes, quas illi, retento
nuncio in vinculis, ad Ferdinandum misere3 leges
vero sanxere firmissimas: si deinde litterae ab hosti-
bus mitterentur, nuncio admisso non recipiantur, nec
legantur, sed in, conspectu omnium igne comburantur.
Si quis secreta colloquia seu conventicula egerit, aut
vocem ad hostes emiserit, bonam malamve, aut dedi-
tionis aliquam mentionem moverit, capitale esto. Dux
gregariusque iisdem legibus tenetor. Quibus sane ef-
fecerant, ut nemo, nisi in armis victoriaque spem salu-
tis conciperet. Quibus constitutis, ubi hostem propin-

