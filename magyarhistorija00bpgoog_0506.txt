386

sima erant. non solum mutata forma priscae religio-
nis, sed expulsis etiam possessoribus, in paucorum
potestatem redegerant. Erant autem antiquitus colle-
gia, a principibus viris publice et privatim instituta, tan·
quam publica receptacula filiorum atque filiarum, et
hospitia sive diversoria nobilitatis. Quae mutatio vehe-
menter omnes molestabat: quare in nonnullis civitatibus
neque admissi sunt, nonnullas vero metus aut reve-
rentia principis movebat quidem, sed non plane as·
sentiebantur, et impedimenta quaerebant. Nam patri-
monia et donaria, quae eorum familiae olim illis col-
legiis donassent, in paucorum usum et novam formam
redigi aegre patiebantur. Accedebat, quod inquisitio-
nem hispanicam contra novae reformationis homines
induxerant. Ea tam est acerba atque crudelis,ut saepe
ob levissimam rem non sit satis hominem morte affi-
cere, sed universam familiam una cum omnibus fortunis
atque hominibus, sine aetatis et sexus misericordia ex·
stingvere soleant, neque raro fit, ut pecuniarum, odii,
aut privatarum inimicitiarum causa quis tam atrocem
casum subeat. Haec ergo res illos non solum pertur-
babat, sed formidinem capitum atque fortunarum illis in-
cutiebat, quam nullo modo admittere volebant. Quae
omnia augebant fastus muliebris gubernatricis Caroli
V. ex illegitimo toro filiae, Octavii ducis Placentiae
uxoris, et Granduellaui avaritia atque ambitiO, qui can-
cellarii, ut vocant, vices gerebat, quem novae mutatio·
nis acerrimum defensorem, et supra sacerdotalem di·
gnitatem spiritus gerentem, quodque ipsam gubernatri-
cem arctiori vinculo quam par esset, in suam pote-
statem redegisset, et unum omnia ad se trahere, et
gubernare, administrareque volentem, omnes mirum
in modum odio habebant, neque passuri videbantur

