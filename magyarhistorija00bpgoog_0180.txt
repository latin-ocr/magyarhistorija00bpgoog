72

tia fugare potuisset? Ita post vespertinarum pre·
cum tempus, magna suorum multitudine caede amissa
ac convulnerata, in castra fuga rediere3 quo nostri
posteris rarum virtutis exemplum adversum praeser-
tim hostem, sibi gloriam ac perpetuam memoriam tra-
diderunt, locum nobilitarunt. Nec multo post unus ex
Turcis lingva hungarica, laudata primum virtute defen·
sorum, nihil deinceps de oppugnatione ipsis timendum
acclamavit, quando bassa ac Turcae ira ac suorum in-
credibili damno consternati, solvere obsidium statu-
erint, et vindictam in posterum cogitarent. Nihilomi-
nus et tribus sequentibus diebus nunquam ab tormen-
tis, neque his, neque illis quies fuit; sed postea per
noctem e stationibus deducta. Tum quoque erumpentes
nostri saccos pulverum in arcem tulere, et proximis
castrorum ignem injecere. Postera die Amhatus castra
movit, sequenti Aly bassa, quae fuit Lucae evange-
listae, sed ita praecipitanter ac trepide, ut pleraque
'tentoria erecta vasaque castrensia reliquerit. Nostri
tamen tamquam ad pugnam stabant parati, si vis aut
dolus aliquis hostilis ingrueret, captivaque vexilla con·
spicuis in locis explicaverant, quae hostes cum moe-
rore ad admirationem spectabant.

Nostri ubi primum vacui omni metu ac periculo
fuere, omnia simul tormenta usque ad unum ingenti
fragore displosere, clamoreque cum divinorum nominum
nuncupatione sublevantes, vota et grates Deo exsol-
vere. Et paulo post duces Stephanum Fekete cum de-
lectis emisere, qui novissimos hostium, nihil tale timen-
tes, eoque incuriosos aggressi, multis trucidatis vexillum,
mancipia, currusque cum praeda ac spoliis ovan-
tium modo retulere. Sed quae fortuna tot praeliis, in-
ter tot ct tantos hostiles exercitus, Stephanum Mech-

