488

’ quibusdam promontoriis ad fauces sinus corynthiaci
inter Naupactum et Patras‚ pari fere utrinque distan-
tia. ambae classes sese ostenderunt. Tum Austrius
dato ex sua praetoria signo, singuli pro se quisque
parati ordinem sortiri suum; ipse vero conscenso lem-
bo, totam classem circumivit, atque singulos hortari,
monere, animare3 nec erat difficile praestantissimos
duces, instructissimam classem in ordinem cogere.
Sex maximae formae naves Venetorum erant, remis
itidem, sed velo magis agebantur; nam ex duabus
formis compositae, propter longitudinem rostratarum
speciem habebant, propter altitudinem onerariarum.
Harum singulas singuli duces remulco traxerunt, et
quisque ante suam aciem in frontem collocarunt. Consi-
lium erat, ut hae ordinem et impetum hostium cum mole
sua, tum multitudine aenearum machinarum (qnod et
factum est) frangerent. Post has in media acie tres
imperatores, medius inter eos Austrius, contiguis in-
ter sese navibus, dextram pontificio, sinistram veneto
obtinente, stabant. Erant in media acie LXI rostra-
tae3 dextrum cornu J ohannes Andreas Auria re·
gebat, sinistrum Augustinus Barbadicus, singuli 111
et L rostratis3 postremam eandemque subsidiariam
aciem XXXIX rostratarum Alvarus Bazianus, ne·
apolitanae classis praefectus, curabat. Hoc ordine
pedetentim in pugnam, medio fere diei procedebant
christiani. Turcae quoque in eundem fere modum
(non, ut solent, lunari forma) ordines exaequarant:
mediam aciem mediae aciei, cornua cornibus oppo-
suerant, et dux duci erat oppositus3 ac post praeto·
riam Pertaff bassae, aliquot auxiliares pro subsidio
naves erant collocatae. Ubi prope hostem ventum,
J ohannes pugnae signum canere jubet3 ipse suos ad·

