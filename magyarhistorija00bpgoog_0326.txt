208

mae necessitatis durissimum telum in fraudem homi·
nes adigebat: aliqui inter custodias, quae erant sum·
mae atque arctae, inter dividundum penetrabant, ae
spongiam longo filo alligatam derepente projiciebant,
et extractam sugebant3 aliqui caput immergebant, ne-
que plagis, neque vulneribus, nisi se satiassent, abs-
trahi poterant, quoniam mori minus prae siti aestima-
bant. Interim praelia ad munitiones hostium magna et
saepe faciebant. Sed jam puteos et vallum exterius
amiserant; nam milites ab initio profugere ad hostes
coeperant, deinde vero frequentiores, ut ex praeliis,
ex vallo, ex aree nulla custodia retineri possent. Ideo
ex vallo revocati in arcem erant. Turcae autem multas
munitiones erexerant, unam tamen propinquam et
eminentiorem in speciem turriS, quam essent propu-
gnacula arcis, ex qua omnia christianorum propu-
gnacula ab extra et intra, et aream quoque infestam
die noctuque reddebant. Itaque in media ⁶area val-
lum, ad singula item propugnacula singulum noctur-
nis laboribus erexerunt. Sed jam etiam hostes cum li-
gonibus et fossoriis instrumentis succedebant, et
propugnacula ex materia constructa, distrahebant,
nee poterant vitare, tantumque et tormentis et
operis egerunt, ut vel curru per omnia quatuor
propugnacula ascendere possent. Triremes, quarum
septem in portu remanserant, magnum beneficium
praestabant, quarum latera oppugnantibus objecerant,
et tabulatis ita constraverant, ut tanquam ex arce depu-
gnarent. Saepe ergo et terra et mari scaphis, lintribus
celocibus, lembis, et idgenus minoribus navigiis ad
oppugnandum redibant, ingenti clamore atque impetu,
sed egregie fortissimi milites tutati sunt. Qua in re
illud multum profuit, quod catenam ex malis atque

