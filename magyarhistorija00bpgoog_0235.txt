127

bendi cansa hostes exstruxerant, ad vesperum cum
pervenisset. die insequentiiutermissam obsidionem re-
petere instituit, nec quicquam aliud praeter machinas
murifragaS, quas Quinque-Ecclesias remiserat, exspe-
ctabat. Interim nec Sigetienses quieti esse ; sed ubi bas·
sam abiisse animadverterunt, aggerem, ceterasque mo-
litiones, quas hostis transcendendi muri causa fece·
rat , disjecere, fossas oppletas repurgare, oppidum
per incendium antea absumptum, cratibus, corbibusque
terra completis firmare; aliaque omnia, quae ad ul-
teriorem obsidionem sustinendam opus fore arbitraban-
tur, summis conatibus inquieto studio dies et noctes
agere. Ubi sane illud est memorabile: vix dum
bassa Babochae obsidionem impediturus abscesserat,
maxima pars muri bombardis antea creberrime pertusi,
atque ideo laceri, ingenti edito fragore corruit, nudato·
que eo castri latere, expeditissimam hosti, nisi abivisset,
ad invadendum viam fecisset. Ouj us casus tanta castren-
ses trepidatione perculit, ut qui antea ex hostis abitio.-
ne incredibilem hauserant laetitiam, nunc consternatis
animis divinam ultionem vitae snae manifesto impen-
dere , seseque wuna cum liberis et conjugibus post tot
diurnas nocturnasque vigilias et labores frustra desn-
datos, hostium praedas futuros opinarentur. At pavore
mutuis querelis nonnihil decocto, ac divinis oraculis
prophetarum et apostolorum animos confirmantes,
liberorum simul conjugumque tristissima sorte, si in
potestatem hostium vivi incidant, occursante, ,revo-
cata in mentem pristina virtute, tanto studio tantoque
impetu ad reparandum incubuere, ut intra quadri-
duum muros, opus vastissimum, restituerint. Ubi
pueri nemine urgente, cum viris, laboribuS, Deo haud
dubie animos studiumque suppeditante, certavere.

