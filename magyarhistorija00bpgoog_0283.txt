165

sum habeat, efficiant. Ad haec oratorem suum, virum
primarium, atque in litteris doctissimum Petrum Fran-
ciscum de Martinez cum amplissima legatione adjungit.
Unum tamen in secreto mandato addidit, ut cum pri-
moribus regni, ac ipsa regina ageret, ne J ohannes fili-
us inter muliebria, et vilium hominum ministeria
educaretur, sed consiliis et curis regni promovendum,
informandum atque assvescendum curarent. Christo-
·phorus Bathory eadem qua iverat via, cum hoc ora-
tore gallico ante aestatem est reversus. Cuius lega-
tionis exitus ab oratore in conventu publico luculen-
tissima oratione declaratus, maxima omnes laetitia
perfudit. Quin principes viri et ordines utriusque re-
gni ex decreto, ut Johannem regina Varadinum ire per-
mittat, et insvescere‘ negotiis publicis, hortantur.
Sed regina intra sese clam suspicionem ac metum
concepit. Siquidem et Georgium cardinalem id unum
semper flagitasse et contendisse meminerat, qui qui-
dem cum id nulla ratione, nulloque consili0, quod ta-
men regno salutare erat, efficere potuisset, regnum
FerdinandO, quamquam flagitiose ac perfidiose tradi-
derat. Ad haec Bonae reginae callidis consiliis occu-
pata et persvasa jam ita erat, ut certissima esset,
nullam amplius pacem inire, at verbis saltem quoquo-
modo leniter agere. lsabella ergo ob immoderatam re-
gnandi cupiditatem, et vitae ad omnes muliebres ille-
cebras dissolutae nimiam licentiam, tanti regis affini-
tatem amicitiamque, regni atque filii sui unum firma-
mentum, non neglexit modo, sed contempsit ac
respuit3 quin orator haud satis pro dignitate tractatus
Byzantium tandem abivit. Primores quoque, qui in-
stutionem filii, et administrationem regni diligentius
curandam censuissent, odio atque ira prosequi coepit.

