LIBER VIGESIMUS SECUNDUS·

In partitione nobiliorem partem spoliorum, et
majorem, triremium praesertim J ohannes Austriacus
Venetorum facili indulgentia, non tamen sine eorum
offensione obtinuit: cum ad exaequandam classem ve-
netam, manifestam aemulationem prae se tulisset. At
Veneti, ut et numero et robore se praestare ostende-
rent, subductis captis navibus, LX novas praeter
veteres exornarunt. Accidit etiam haud parva offen-
sio inter Austriacum et Venerium,propterea,quod is in-
jussu Austriaci nuncium victoriae Venetias praemisis-
set; deinde quod duos hispanicos milites reos capitis
damnatos securi percussisset. Itaque cum in collegio
imperatorum esse amplius non sustinuisset, Veneti
novum imperatorem classis J acobum Fuscarenum cre-
arunt, Venerio autem extraordinariam classem, cum
imperatoria potestate attribuerunt. Victoria navalis
prout insperato accidit, ita etiam omnibus, sed prae-
sertim Venetis, gratior fuit : cum in eas consiliorum
angustias redacti fuissent, ut nullum prorsus consilium
expedire possent ε contra unum illud, modo non vicis-

