8

ἱ
Georgiumque quos legatos diximus misisse, eos una,
ut de iis pro lubitu statueret, remisit. Aly mandata
exponit, ut J ohannes, quammaximum posset exercitum
compararet, et quantum a se militum vellet, arbitratu
suo acciperet3 utriusque Valachiae praefectos, et bu-
densem bassam jam in commissis habere. Nec mora,
J ohannes Zalanczy ad budensem missus, in Valachias
nuncii cum litteris. At Georgius tanto periculo anxius,
prece , largitione atque metu adsumendis auxiliis cir-
cumiens, licentia ac rapina iter faciebat, et ad Albam
Juliam terrorem allaturus reginae, 'castra posuit. At-
tulerat enim hanc artem Georgius, quo suam poten—
tiam augeret, et reginae deprimeret, vt Siculos homi—
nes ad seditionem, si corruptorem haberent, promtis-
simos, et praecipuos nobilitatis in partes diduceret,
quos maximis muneribus atque largitionibus corrum-
pebat et alebat. Ita ergo praecipuos quosque sui stu-
diosos effecerat, eosdemque tanquam in comitia con—
vocabat, cum volebat. Missi ergo nuncii ad reginam
regnicolarum nomine, ut emitteret J ohannem postula—
bant, sese novum sacramentum inverba illius dicturos.
Intellexit haec regina, ut erant, non ut dicebantur,
fraudumque gnara, pari astutia elusit. Dein factis
induciis, pax confirmatur, ut dimissis utrinque exerci-
tibus, ad obsequium, fidem et obedientiam reginae,
filiique redirent. Georgius vilis, humiliS, et in genua
prostratus, flens, lacrimansque, veniam exoravit3
prorsus si simulatio abesset, poenitentia viro ad religi·
onem dedicato conveniret. Ad baec regina: Quodsi
tanta J ohannis regis meritorum oblivio cepit, atcerte
Deum flagitiorum ultorem verendum, et filium suae fidei
commissum maxime, suspiciendum: J ohanne, etqui
adstabant, lacrimas fundentibus, recordatione prae·

