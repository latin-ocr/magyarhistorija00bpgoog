333 ’

stella ac arces passim deseruere, etiam quae remotio-
ra fuerant. Berzenee, Chorg0, Zakan, Lac, Vizvar,
Belavar, Segesd‚ Zeniec; haec in comitatu simigien-
si, quae ab hostibus sine praelio occupata sunt.
In comitatu quoque Castriferrei, quamquam ple-⁴
raque ‹Jeserta fuerint, sed hostibus partim ignaris
locorum , partim ob distantiam serius ventitantibus,
iterum recuperata sunt. Nam ut fit in tanta trepidatio-
ne, aliis cum liberis, et uxoribus rebusque fngien-
tibus, aliis vero praedam sequentibus et militibus et
paganis, ut quaeque castella deserta reperiebantur,
ab obviis occupabantur3 nonnulla item domini proprii
repetebant. Tum caesar de summa rernm consultavit:
ungaris consiliariis per secretarium proposuit, explo-
ratores plnribus locis conformiter referre, Turcarum
imperatorem expugnato jam Sigeto contra se venire3
idem asseverare transfugas (sive ante obitum id men-
tis fuit imperatori, sive dolo hostis fabricatum vulga-
tumque fuit3 namque nonnullos transfugarum rever-
tisse certum est); Germanis unam sententiam placere
Janrinum redire, castra vallo et fossa cingere3 ab Un-
garis consilia sese requirere, tamquam peritissimis
hostium3 quorum nemo fuit, qui nonin eodem loco
castra firmanda censeret. Evulgata enim hostium vi-
ctoria, et iterum adventu, quis non fugam et metum
interpretaretur? quantum animi nostris decessurum,
tantum hostibus accessurum. Quin accerseret quam ce-
lerrime, quicquid usquam auxiliorum esset. Carolum
fratrem,qui unam legionem, equitum germanorum mil-
le quingentos circa confluentes Dravae et Murae (olim
Savarbae) in eastris cum auxiliis illyricis per Petrum
Erdeody banum Illyrici adductis habebat. Ex Inferiore
Ungaria delectos ao veteranos milites, equites pedites-

